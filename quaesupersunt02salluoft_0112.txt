104 HlsronrAavM mn. 1v 34. 35.

Arus. p. 220: cultorem sui. Haec verba si ad petitionem consulas
tus in annum 70 pertinuere —- id quod nemo facile infitiabitur —, variae
patent eorum explicandorum viae ac rationes. Possunt enim, quae Kritzii
est haut inprobabilis sententia, intellegi de M. Crasso, qui cum con-
legam se habiturum virum se inferiorem sibique deditissumum speravis-
set, subito Gn. Pompeium conpetitorem futurum conpererit, nec minus
de Pompeio, qui cum Crassus ab eo ne suam petitionem aegre ferret
petiisset (Plut. Pomp. 22. Crass. 12), fore ut ille in magistratu minorem
animum gereret sibique obsequeretur, confisus sit, id quod certe prin·
cipio consulatus evenit (Momms. 111 p. 95).

34 [Kr. 62². G. 72]. Crassus obtrectans potius conlegae qnam
boni aut mali publici gravis existumator.

Verba extant ap. Arus. p. 250 cum lemmate obtrectans itti, set con-
rupte in cod. Gu. legitur gravis exactos. Pro quo Gerl. scripsit eaeactor.
facili mutatione set pervorsa sententia. Nec veri similis est Kritzii
sententia illud ex auctor factum esse. Cum vero nihil certius sit, quam
illa verba dicta fuisse de M. Crassi in consulatu actionibus, ex parti-
cipio obtrectans autem et ex relicuis verbis adpareat membrum finitum
hoc continuisse: eum legibus ab Pompeio latis obstitisse, manufestum
est obtrectationi obpositam fuisse verum rei publicae studium, quod ab
iudicio de rebus agendis aut actis pendet. Quam ob rem scripsi existu-
mator, cum hanc fuisse sententiam statuerem: Crassus in senatu (Plut.
Pomp. 22. Momms. ΙΙΙ p. 95) obstitit, obtrectandi potius studio quam
recto iudicio, num res ab Pompeio actae rei publicae prosperae et uti—
les, an infelices et malae futurae essent. Possis suspicari aestumator,
set vid. Madv. ad Cic. d. fin. III 2, 10.

35 [Kr. 50. G. 28]. At Gn. Lentulus patriciae gentis, conlega
eius, cui cognomentum Clodiano fuit, perincertum stolidior an va-
nIor, legem de pecunia, quam Sulla emptoribus bonorum remis
serat, exigunda promulgavit.

Haec verba Gellio N. A. XVIII 4 caussam longioris disputationis
de significatione adiectivorum vanus et stolidus praebuere. De re, de qua
egit lex promulgata, Cicero dixit acc. Verr. ΙΙΙ 35, 81, set ita ut non
legem, verum aliquot senatus consulta conmemoraret, quo Kritzii et
Mommsenii (Η. R. ΠΙ p. 94) sententia Gn. Lentulum nou cos. a. 72
(Drum. II p. 546), set cum censuram eodem L. Gellio Poplicola conlega
gereret a. 70 [vid. Fischer Tab. p. 204], legem illam tulisse confirmatur.
Quae eadem aliquid inde munimenti accipit, quod Gell. l. 0. stolidos definivit
esse austeros et molestos et inlepidos, quos Graeci μοχθηροὺς καὶ φορτικοὺς
dicerent. Nam censuram illam severe gestam et multos senatu motos esse
constat [Momms. l. 0. p. 93. Drum. l. c.]. Si iam verba consideraveri-
mus, adparet quod Gn. Lentulus fecit, obpositum >fuisse ei, quod L. Gel-
’ lius egerat. Quod quid fuerstquamquam traditum non est, tamen suspi-
cari possumus, severitatem illam in nobiles ab L. Gellio potissumum ex-
ercitam esse, Gn. Lentulum, patricium hominem, minus fortem se osten-
disse, set ut ipse aliquidl egisse videretur, legem de pecunia ab emptori-
bus bonorum exigunda promulgasse. Ita demum intellegitur, cur Sal-
lustius patriciae yentis adiecerit, quoque iure gravissumum hoc vituperium
perincertum stolidior an vanior illi iniunxerit. Nam qui eius ingenium
noverit, eum severitatem illam non vituperaturum, set laudaturum potius
fuisse intelleget. Neque illud incertum est, vanitatis et stultitiae cri—
men eum non inpositurum fuisse Gn. Lentulo, nisi ipsa illa lege confir-
mari visum esset. Quod si vanus et stolidus ita differre perspicuum est,

